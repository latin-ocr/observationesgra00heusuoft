-35—

codicum superstitum lectiones sunt inspiciendae. Tuin multa
revivescant, quae etiamnunc in farragine lectionum variarum
sepulta iacent. In his, ut unum moneam, longa sed fructuosa
erit quaestio de assimilatione praepositionum in compositis et
qui fuerit usus poetae nostri in illis adhibendis.

vn.
De deminutivis Catullianis.

Iam pervenimus ad formas deminutivas, quibus Catullus
usus sit, accuratius componendas. Satis constat amare Catullum
ut Varronem et Lucretium deminutiva, ac generi quidem carmi—
num CatuHianorum plurimorum optime ea convenire apparet.
In carminibus poetarum, ¹qui eum secuti sunt, rarius inveniuntur.
Sed apud Iuvenalem denuo multa legimus, et ultimorum tem-
porum poetae haud pauci usi sunt talibus verborum formis sive

'docta imitatione antiquissimorum repetitis sive vulgo obtinentibus. ¹

Istae vero dictiones quantumvis usitatae in sermone plebeio ac
familiari tamen a grandi et elata dictione non minus veterum
quam nostro abhorruerunt iudicio. Quapropter Catullus non
posuit in carmine Galliambico nisi bis in narratione (v. 35. 74)
metri necessitate victus, quod L. Mueller de re metr. pg. 36
censet, nusquam vero in oratione aut Attis aut Cybelae. Neque
in c. 62 deminutiva invenimus —- neglecto illo puella usita-
tissimo — praeter hoc flayellum (v. 552) de summa palmitis
parte dictum. Optime autem conveniunt naturae carminis 25,
ubi formis illis et similiter sonantibus pulcherrime Thalli cinaedi
mollities depingitur sic:

Cinaede Thalle, mollior cuniculi capiUo

vel anseris medullula vel imula auricilla.

Atque Catulli adiectiva deminutiva composuit Μ. Hauptius
3*

