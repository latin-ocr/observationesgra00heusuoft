 

Postquam Ennius ille Calaber hexametro dactylico adhibito
novas atque integras poeticae vias reperit, artis priscae rationes
prorsus immutavit, multumque ad invertendam et stabiliendam
artem metrorum atque dictionum grammaticarum eius auctoritas
valere coepit â€” ad quem proxime accedunt Lucilius et Attius -A,
poetae, qui inde provenerunt, magis magisque imitationem anti-
quissimorum deseruerunt novas illas Ennii rationes secuti. At
e dactylicis priores quam maxima usi sunt simplicitate metro-
rum, prorsus quidem constantes illi in placitis Ennii Sed
qui inde a Sullae morte sunt exorti cum multiformi studuere
numerositati tum leporem et elegantiam addidere carmini Latino,
ita ut sensim a priorum simplicitate et, ut ita dicam, ruditate,-
quae, cum in Plauti et Terentii fabulis insit, neque ab Ennio et
insequentibus prorsus abest, transitus sit factus ad perfectionem
artis, quae ab Augusti inde aetate obtinuit. Itaque non erit
mirum, ambiguos esse aliquando et medios Laevium et Catullum
cum aequalibus inter placita veterum, quae damnabantur, et
novarum rationum novique cultus dulcedinem (L. Mueller de re
metr. pg. 74).

Id vero, quod modo dixi, non solum valet in Catulli arte
metrica sed etiam in singulis verborum formis, quarum multae,
quamquam poeta in universum dictionum venustatem ac mode-
stiam haud parvi aestimat, ad antiquiorum placita recedunt a poetis
illis, qui Augusti tempore vixerunt, aliena. At accuratius de

