aa„

vius generedicendi et arte tum demum iudicari poterit, cum
singula, quibus a poetis quos dicunt classicis differt, composita
erunt. Quapropter operae pretium mihi visum est, hac disser-
tatione ea proferre, quae de Catulli arte grammatica maxime
mihi visa sunt digna, quae componerentur. Quaestiones metricas
et prosodiacas consulto ab iis seiunxi In illis vero eam ¹
quidem praecipue secutus sum rationem, ut ea enarrarem,
quibus antiquiore servato usu Catullus a poetis Augusto
aequalibus differt, qui quidem odium contemtumque veterum
dactyficorum, nedum scaenicorum prae se ferunt; nam poetae,
qui inde a Tiberii aetate provenerunt, ad antiquiores illos saepe
recesserunt, Laevium, Varronem, alios potius quam Horatium
secuti. Nonnulla etiam uberius exposita sunt, quae poetae
nostro cum Augustae aetatis poetis communia sunt, et hoc
quidem eam ob causam, quod quaestiones illae cum aliis eius-
dem generis arctius cohaerent, et ut Catulli genus dicendi inde
luculentius appareat. Quod ut in aliis ita praecipue valet in
quaestionibus orthographicis, quas sub finem dissertationis protuli.
Ad ea vero quae scripsi componenda maximo mihi commodo
fuerunt libri hice: F. Neuii grammatica Latina, L. Muelleri
libri de re metrica poetarum Latinorum, ea quae F. Bitschelius
nobis in scholis de arte grammatica Romanorum anno h. s.
LXII et LXIII Bonnae habitis tradidit. —- Ex editionibus
Catullianis praeter Lachmannianam potissimum Schwabii editio-
nem (Gissae MDCCOLXVI) secutus sum eadem ratione critica
iisdemque notis ad codices designandos usus. Luculentissime
enim Schwabius in prooemio ind. schol. Dorpat. a. h. s. LXV
et inde in praefatione editionis iam laudatae docuit, eum qui
Catullo recensendo operam det, codicis Sangermanensis auctori-
tate maxime sublevari, quippe qui recta via ex Veronensi libro
ductus et a librario prudenti et diligenti scriptus sit. Inde in
carmine 62 maxima habenda est fides codici Thuaneo, toto
Catulli libro praeter illos Datano, libro Laurentii Santonii,

