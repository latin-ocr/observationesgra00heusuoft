 

..8-

mus pro labor, quae quidem forma apud antiquiores usitatissima
apud scriptores Augustae aetatis semel tantum invenitur Verg.
Aen. VI 277, quo loco Labos divina specie indutus apparet ’
(cf. Neuii gr. L. Ι pg. 169). Exhibent vero loco laudato Catulli 3
illud labos, quod propter metrum necessarium est, etiam codices
omnes praeter D¹. ,

Inde hoc turben pro turbo Catullus solus dixit 64, 107.

Id enim loco laudato restituendum esse cum Spengelio facile
intellegitur cl. Servio ad Aen. VII 378: „Catullus hoc turben ’
dicit ut hoc carmen“, quam ad rem firmandam indomitum illud
turben praecedens in cod. 111 facit (cf. Neuii gr. L. I pg. 163).
Eadem vero ratio est quae in hoc sanyuen, quod apud anti-
quissimos invenimus pro eo, quod postea usitatissimum erat,
sanquis,

’ Genetivos substantivorum in ius vel ium exeuntium ante
Augusti aetatem semper una tantum i finitos esse satis constat,
quam regulam inter eos qui sequebantur etiam Vergilius et
Horatius servaverunt. Horum aliorumque exempla composuit
Neuius gr. L. I pg. 86 sq. (cf. Lachm. ad Lucr. pg. 326 sq.).
Etiam substantivorum Graecorum genetivos in vocalem i sim-
plicem exeuntes probarunt nonnulli, in quibus Catullus noster,
cuius huc pertinent exempla et Latina et Graeca primum tria
carminis 64 v. 282 Favoni, v. 278 Peli montis (Pelei
scriptum, de quo cf. infra part. VI), v. 49 conchyli, inde 67,
35 Corneli recte ita in codicibus tradita. Quibus metri causa
addenda sunt a librorum scribis corrupta 26, 2 Favoni (codd.— ii),
39,4 fili (codd. — ii), 63, 64 gymnasi (sic Η —— qymnasti
GLC qinasii D¹); cf. F. Buecheler de declin. lat. pg. 37.

Herculei 55, 13 si cui genetivum, non, quod Lachm. ad
Lucr. pg. 246 in. docet, dativum esse cum Doeringio (annot.
ad h. v.) probare placet, minime tamen laudanda est huius
ratio, secundum quam Herculei ex Herculeus nominativo descendit
ut Achillei et Ulixei ex Achilleus et Ulixem. Sunt enim

